---
layout: post
published: true
title: SSLUG sender åbent brev til Microsoft
permalink: /sslug-sender-abent-brev-til-microsoft/
wordpress_id: 265
categories:
- News
---
<strong><a href="http://www.sslug.dk/emailarkiv/presse-dk/2006_06/msg00000.html">Åbent brev til Microsoft: Åbne dokumentstandarder. Det er jo ikke "enten/eller"!</a></strong>

<blockquote>
<a href="http://en.wikipedia.org/wiki/Microsoft">Microsoft</a> gør i disse dage meget ud af at positionere sig
som et firma der støtter <a href="http://en.wikipedia.org/wiki/Open_standard">åbne standarder</a>. En del af arbejdet
går ud på at få Microsoft Office Open XML godkendt af <a href="http://en.wikipedia.org/wiki/Ecma_International">Ecma</a>
og ifølge Microsoft Danmarks administrerende direktør,
Jørgen Bardenfeldt[1], efterfølgende som <a href="http://en.wikipedia.org/wiki/List_of_ISO_standards">ISO-standard</a>.

Argumentet for at presse <a href="http://en.wikipedia.org/wiki/Microsoft">Microsofts</a> egenudviklede
XML-dokumentformat igennem skulle være de mere end 400
millioner <a href="http://en.wikipedia.org/wiki/Microsoft_Office">Microsoft Office</a>-kunder, der skal garanteres
en problemfri overgang for.

At understøtte dokumentformater er jo ikke en
"enten/eller"-problemstilling. Microsoft har fra de meget tidlige
versioner af <a href="http://en.wikipedia.org/wiki/Microsoft_Office">Microsoft Office</a> understøttet import og eksport
af Wordperfect-formaterne, vel at mærke også uden at garantere
nogen, at de problemfrit kan migrere deres dokumenter til
WordPerfect-formatet. Dette gælder ligeledes for en række
andre formater: <a href="http://en.wikipedia.org/wiki/HTML">HTML</a>, <a href="http://en.wikipedia.org/wiki/Rich_text">Rich Text Format</a> og en række ældre
Microsoft-formater, der heller ikke supporterer al funktionalitet
i det nyeste format.

Microsofts beslutning om slet ikke at understøtte <a href="http://en.wikipedia.org/wiki/Open_Document">Open Document
Format</a> i den kommende <a href="http://en.wikipedia.org/wiki/Microsoft_Office">Microsoft Office</a> kan derfor ikke ses som
andet end et strategisk fravalg fra Microsofts side. Dette er
også meget logisk da blot en simpel implementering ville gøre
dokumentudvekslingen med de alternative kontorpakker meget nemmere
for Microsofts brugere. Fravalget er altså igen et forsøg fra
Microsoft på at udnytte de facto-monopolet til at fastlåse
brugeren på <a href="http://en.wikipedia.org/wiki/Microsoft_Office">Microsofts kontorpakke</a>. Hvilket netop er den
problemstilling som åbne standarder er til for at løse.

<a href="http://en.wikipedia.org/wiki/OpenDocument">Open Document Format</a> er et åbent og frit dokumentformat,
frit implementerbart og vedligeholdt i en fri og åben proces.
Derfor er der intet, der forhindrer Microsoft i at give deres
kunder valgmuligheden mellem <a href="http://en.wikipedia.org/wiki/Open_Document">Open Document Format</a> og deres
egen-udviklede dokumentformat. Skulle det vise sig at <a href="http://en.wikipedia.org/wiki/Microsoft_Office_Open_XML">Microsoft
Office Open XML</a> også bliver frit implementerbart, så vil de alternative
kontorpakker helt sikkert supportere begge formater for at
skabe bedst mulig interoperabilitet for deres brugere.

 Det eneste, der forhindrer Microsoft i at understøtte Open Document
Format er derfor deres egne forretningsprincipper heriblandt ønsket om
at <a href="http://en.wikipedia.org/wiki/Vendor_lock-in">fastlåse de eksisterende</a> Microsoft Office brugere på platformen. Det
er i dette lys Microsofts udtalelser om støtte til åbne og frie
standarder skal ses.


[1] <a href="http://www.computerworld.dk/art/34427/analytiker-microsoft-ved-at-isolere-sig">http://www.computerworld.dk/art/34427?a=fp&i=1</a>
</blockquote>


